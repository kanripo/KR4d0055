# -*- mode: mandoku-view; -*-
#+TITLE: 龍學文集
#+DATE: 2015-08-24 23:52:07.223253
#+PROPERTY: ID KR4d0055
#+PROPERTY: BASEEDITION WYG    
#+PROPERTY: JUAN 卷二
<pb:KR4d0055_WYG_002-1a>¶
欽定四庫全書¶
　龍學文集巻二¶
　　　　　　　　　　　　宋　祖無擇　撰¶
　　七言四韻詩四十四首¶
　　　和御製賞花釣魚(時為中/書舎人)¶
禁籞春深御幄開鳴鞘曉出五雲來花含瑞色三危露¶
酒湛晴光萬夀杯香餌得魚波滉漾仙音儀鳳日徘徊¶
㣲臣叨竊逢辰幸持槖甘泉此從陪¶
<pb:KR4d0055_WYG_002-1b>¶
　　　九日陪舊㕘政蔡侍郎宴潁州西湖¶
秋晚西湖勝槩多台軒來此駐鳴珂沙鷗散去驚絲竹¶
煙栁低垂間綺羅亂擲金錢和露菊狂摇鈿扇倚風荷¶
下僚幸接曹尊末率爾翻成擊箸歌¶
　　　讀王元之後集題於巻末(其集三巻皆出/黄州後所作詩)¶
提筆㡬回書誥命剖符長是守方州未能抗表分司去¶
(五閒詩又題云何當/婚嫁了抗表請分司)終老為郎謫宦休歌舞嬾呼寒食¶
節(寒食讌郡客詩云歌舞嬾呼/筵上妓飢寒慙見獄中囚)醉吟孤坐月波樓(月波/樓詠)¶
<pb:KR4d0055_WYG_002-2a>¶
(詩獨酌詩云孤吟獨酌送/殘春坐乆樓邉白鳥馴)文章獨步成何事(太宗嘗曰/王禹偁文)¶
(章獨步異日/垂名不朽)空有離騷寄隠憂¶
　　　寄獻闕下一二知已¶
公道當朝絶比倫因慿暖律變孤根纔衝霰雪遊梁苑¶
便逐風雷化禹門南郡已甘抛絳帳東州何幸佐朱旛¶
心懐象魏身江海兩地悠悠欲斷魂¶
　　　歴城郡治凝波亭(齊州/)¶
耽耽層構俯清漣山色波光曉共鮮形勝増雄齊十二¶
<pb:KR4d0055_WYG_002-2b>¶
風流素盛客三千鋪舒栁影眠鷗渚欺壓蓮香載妓船¶
公退每來湏度日塵纓未濯媿潺湲¶
　　　留題泰山孫明復先生新居¶
築室新成日觀前亂雲重叠稱髙眠人逢捫蝨驚旁若¶
衆望乗駒詠賁然名理靜談誰捉麈古書閒校自磨鉛¶
行聞天子東廵狩羽葆親臨此禮賢¶
　　　試筆¶
濟南通守欲經年最課無成媿古賢却為簿書抛筆硯¶
<pb:KR4d0055_WYG_002-3a>¶
每思樵釣負林泉浮名自信雖徒爾薄俸相拘且勉旃¶
已共妻孥約生計㑹湏搔首賦歸田¶
　　　監丞蕭君見貽嘉句仍惠芳醪强率鄙詞輙繼¶
　　　　髙韻聊資逌爾深媿斐然¶
遲日和風婉娩春感時情思浩無津憑君逺寄中山酒¶
顧我方為洛社人濡筆便思題素扇當尊誰借吐芳茵¶
已欽才妙兼懐惠相遇文塲願捧輪¶
　　　寄泰山孫復(即明/復也)¶
<pb:KR4d0055_WYG_002-3b>¶
先生心與白雲閑五十秋風鬢不斑自有清名滿天下¶
更無塵跡到人間朱鉛樂外非攸好貪懦聞風合厚顔¶
不待髙吟見招隠見收餘俸買青山¶
　　　蕭五監丞新作堂成名曰知雄且賦彫章題之¶
　　　　屋壁勉率蕪惡以繼髙韻¶
况堂佳號塵㳺外題壁新吟藻思春朴素自持師老氏¶
清醒常戒鑒靈均窮通一致由知命恬智相湏合入神¶
因覽君詩我顔厚不能假日樂天真¶
<pb:KR4d0055_WYG_002-4a>¶
　　　贈牛仲容¶
吾君旰食念邉陲天下英雄待聘時仁義未行真處士¶
功名不立豈男兒卧龍誰識南陽隠失馬何勞北叟悲¶
(生嘗來薦/濟南不利)莫向林泉賦長往秋風吹子&KR0066;毛衰¶
　　　張寺丞鳴玉亭書事¶
為憐瀟洒近城闉來往何曽問主人列岫曉昏雲郁郁¶
流泉秋净石&KR0639;&KR0639;陸機詩就休招隠班固文成正答賓¶
愁見西峯日將暮却驅羸馬入埃塵¶
<pb:KR4d0055_WYG_002-4b>¶
　　　庚辰清明州衙不送新火¶
禁烟故事存遺俗改火平時有舊章縱道齊民皆按堵¶
堪驚烜氏昧修方晨炊已絶供賓饌夘飲難温獨酌觴¶
不似前年為客日當鄰猶許借餘光¶
　　　赴任南康將經九江㳺二林先寄交代闗屯田¶
平生山水有心期今得軍麾慰所思我欲因行訪蓮社¶
君應未訝過瓜時若逢勝槩終朝住兼領閑僧到處隨¶
莫遣迎新吏人至雲間泉畔不相宜¶
<pb:KR4d0055_WYG_002-5a>¶
　　　送交代闗屯田赴闕¶
謝公雅尚廉侯政兼得如君不可加自有袴襦歌道路¶
長驅旌斾訪烟霞林僧解誦松牕句㕔吏能封竹檻花¶
今日北轅堪健羡清風留與後人誇¶
　　　琵琶亭¶
晚泊湓江半客舟琵琶亭下動閒愁霓裳緑腰杳何許¶
楓葉荻花空自秋賈傅有才悲鵩鳥楚騷終古怨靈修¶
莫言司馬青衫濕今日行人亦涕流¶
<pb:KR4d0055_WYG_002-5b>¶
　　　南康春日¶
慙愧東風破臘來一樽清聖為君開無方可使朱顔駐¶
有客相逢白眼廻老大漸能知世態疎慵那復計身媒¶
遥憐伊洛氷應泮芳草還荒舊釣臺¶
　　　簡寂觀(觀即陸靜修先生所居/名即先生之諡號焉)¶
順風曽屈帝王尊身後髙名與觀存石室深居廣成子¶
布囊薄𦵏楊王孫流塵羃羃凝丹竈清吹徐徐觸絳旛¶
牢落空山門晝掩羽人亦説絶囂煩(梁沈旋碑云止煩/曰簡逺囂在寂即)¶
<pb:KR4d0055_WYG_002-6a>¶
(義表/名也)¶
　　　右軍墨池¶
匡廬峯下歸宗寺曽是當年内史居繭紙世傳遺迹後¶
墨池人記作書初秋毫㡬老崇山兎舊法空觀得水魚¶
(筆勢圖云先取崇山絶谷中兎毛八九月取之又/用筆法云送脚似遊魚得水合頭若景山興雲也)珍重¶
僧家能好事朱䦨碧甃壮庭除¶
　　　清明日與二三賓客賞花陳判官為推勘他州¶
　　　　事不預是㑹以詩抵予因次其韻酬之¶
<pb:KR4d0055_WYG_002-6b>¶
寒食春光正好誇小筵應免負芳華清談且喜交揮麈¶
賭酒何須要畵蛇潑火雨餘㣲緑潤落花風急亂紅斜¶
幕中有客應惆悵今日全輸太守家¶
　　　秋日天平驛書事¶
孤舘無人慰寂&KR0705;感時情抱楚旌摇縦横著物秋聲起¶
早晩逺空殺氣消衰&KR0066;已同潘騎省壯心猶羡霍嫖姚¶
誓江義勇吾家事不得提戈靜祲妖¶
　　　濟上夜泊寄杜秘校¶
<pb:KR4d0055_WYG_002-7a>¶
十幅蒲帆一竹篙随流逐浪我心勞㡬程烟水秋光逺¶
半夜星河天氣髙正想黄陂何淼淼可憐禹瀆更㴞㴞¶
猶欣明發諧相見願奉清言散鬱陶¶
　　　經劍池(皇祐元年八月晦日題時以/秘書丞為廣東提刑經過)¶
巧冶何年百煉金刜鐘芒刃此湮沉氣衝牛斗雖難掩¶
鑒遇張雷始見尋恍惚莫窮神物逺波瀾空在曲池深¶
鉛刀也强思磨拭悵望西山與華隂¶
　　　送春長句呈李泰伯(時在/袁州)¶
<pb:KR4d0055_WYG_002-7b>¶
盡日臨風把酒巵宜春臺上送春歸已看緑樹隂隂静¶
猶有殘花帖帖飛嵗月任從随手過功名未必與心違¶
我縁客宦無常處後㑹如今亦恐稀¶
　　　送潘華陽¶
河陽苖裔有英翹年少聲名動帝朝月桂我欣同賜第¶
澗松人借此沉僚金牛開道秦川險笮馬來賓漢使遥¶
想到刀州遇知已便從平地上煙霄¶
　　　㣲子廟¶
<pb:KR4d0055_WYG_002-8a>¶
億兆夷人困獨夫惟君先見得良圖為仁始欲扶商祚¶
去國終能啟宋都鈇鑕豈甘因諌死髠鉗仍免作官奴¶
千年廟食應無愧知退知亡即聖徒¶
　　　寺有四絶一曰靈巖予以赴官獲此稅鞅因賦¶
　　　　拙句用誌其行¶
常想靈蹤得到難因回征轡此盤桓松風逗磬僧齋冷¶
石水環堂客夢寒聖作自同堯典布(寺有偃蓋松白鶴/泉及藏太宗皇帝)¶
(御製/御書)古碑猶是魏朝刋最憐山色當樓好欲去重來一¶
<pb:KR4d0055_WYG_002-8b>¶
凭欄¶
　　　贈商水連尉同年¶
塲屋相知最有情去年同試便同榮神仙名籍輸梅福¶
典冊文章滯馬卿泣玉淚收休積恨擲金詞在藹新聲¶
公卿好致歸臺閣莫遣徒勞浩嘆生¶
　　　次韻和酬張兟秀才見寄¶
傾盖相知分不同逺慿郵置枉緘封題評秪益更頭品¶
刻畫何曽補陋容綵服侍行君得意朱轓假守我勞悰¶
<pb:KR4d0055_WYG_002-9a>¶
(予方權/領郡事)論文未遂西齋約早晩重親太鍔鋒¶
　　　明水鎮水陸禅院¶
誰卜精藍若畫屛四邉山色與泉聲野僧慣見心應樂¶
俗客偷來骨亦清晩吹乍回香篆破曉雲纔散蠟燈明¶
吏人莫怪徘徊久自得閒情减宦情¶
　　　龍圖范給事以禫服向除修治塋域就山築室¶
　　　　因爾書懐俾無擇繼和謹次用其韻¶
采采陔蘭負養親㡬思定省泣晨昏三年已畢先王制¶
<pb:KR4d0055_WYG_002-9b>¶
晝日將承聖主恩名遂自同周柱史諌違誰記魯臧孫¶
考槃在澗雖云樂秪恐泥書到逺村¶
　　　田四秘丞通判鎮戎軍¶
身紆茜綬朝章貴手把芝函帝命新方朔上書曽自薦¶
祁奚外舉果知人(公前年應運籌决勝科今為侍讀李/侍郎保任被召試䇿入等遂領此命)¶
(時西北/用兵)運籌暫逐征西將持槖看歸拱北辰我亦&KR0343;心¶
禦戎䇿羡君抗斾擁朱輪¶
　　　官况¶
<pb:KR4d0055_WYG_002-10a>¶
物態無端固盡諳自為俗吏欠清譚豈憂官况全蕭索¶
秪畏人言足二三玉勒已辜尋曉陌錦鱗猶憶釣秋潭¶
公餘自遂疎慵性從道&KR0286;康七不堪¶
　　　哭鄆州孔給事(二首/)¶
出入多年侍紫宸封章頻上觸龍鱗杼投㡬見疑慈母¶
檻折終聞記直臣闕里忽驚歌曵杖洛陽那復見埋輪¶
師門一慟盈襟淚痛為明時惜正人¶
聖孫家世嗣衣纓夫子當朝有令名許國志堅存亮直¶
<pb:KR4d0055_WYG_002-10b>¶
致君心切贊隆平明廷抗疏忠言在列郡班條惠化行¶
不享永年兼大用終天遺恨負蒼生¶
　　　夏州叛¶
羌冦奸誅軫聖憂出師十萬擁貔貅朝廷命將詩書府¶
廊廟論兵帷幄籌舜后舞干期振旅漢臣投筆待封侯¶
宣王六月存周雅願繼徽聲頌國猷¶
　　　寄澶州孫司理¶
明道二年同夏課四人兩舉盡登科孤寒惟子辛勤甚¶
<pb:KR4d0055_WYG_002-11a>¶
虚薄伊余忝竊多宦路驅馳今各自名塲出處舊相過¶
感今懐舊無聊賴不覺臨風發浩歌¶
　　　送孟湘虞部赴闕¶
科名拾芥職三虞落落雄才與衆殊為政人驚今遂覇¶
論兵自比古孫吴倚廬已見因心著(公近居先大夫/憂哀毁過制)結¶
綬還陪辨色趨不似馮唐空白首漢皇今正渇嘉謨¶
　　　送劉進士遊邉¶
朔風動地雪花明去去従知指戍城場藿未縻千里驥¶
<pb:KR4d0055_WYG_002-11b>¶
食魚翻嗜五侯鯖狂途望斷河氷合旅舘吟殘海月生¶
且共淹留話離索一尊濁酒為君傾¶
　　　同年楊兄作尉僰道兼領勾稽之任賦七言四¶
　　　　韻詩以送之¶
縣城荒僻民居少吏事全稀似隠淪且喜桑郊接鄉樹¶
莫嗟藍綬染京塵鸞姿豈合淹仇覽仙骨應難滯子真¶
好在公餘頻寄問我方江上學垂綸¶
　　　宋嘉言雅善飛白一日書八字貺予因成長句¶
<pb:KR4d0055_WYG_002-12a>¶
　　　　謝之¶
輕如游霧重如雲學到精㣲妙入神竒迹昔年傳堊帚¶
髙名他日壓烏巾誇呈明友防求副留教兒孫恐失真¶
天子清閒好揮翰似君須合侍嚴宸¶
　　　送韓尉員外¶
㡬年獻賦向公車四十方為冉冉趨昔競寸隂終蹭蹬¶
今貪斗粟尚踟蹰潘郎毛鬢看將白陶令田園説已蕪¶
官滿還歸省門下預應搔首重長吁¶
<pb:KR4d0055_WYG_002-12b>¶
　　　題魏野園(陜府/)¶
曉日東郊扣隠扉曈曈初日㺯朱旗黄梢風舞先生栁¶
紫頰霜殷(烏閑切赤黒色也/左傳云左輪朱殷)大谷梨粉艶清歌穿&KR0201;閣¶
碧溪寒韻落幽池我來載酒山翁醉且喜秋香菊滿籬¶
　　　誚王安石乞分司西京避讒而去因以述懐¶
割斷攀縁宰相權憂危爭似我身全試觀竿上抛生體¶
且擬波中戲釣船名利不求還獨樂是非莫辯秖髙眠¶
何當對景幽堂坐更得閑吟度百年¶
<pb:KR4d0055_WYG_002-13a>¶
　¶
　¶
　¶
　¶
　¶
　¶
　¶
　¶
<pb:KR4d0055_WYG_002-13b>¶
　¶
　¶
　¶
　¶
　¶
　¶
　¶
　龍學文集巻二¶
