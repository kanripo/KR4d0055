# -*- mode: mandoku-view; -*-
#+TITLE: 龍學文集
#+DATE: 2015-08-24 23:52:07.400343
#+PROPERTY: ID KR4d0055
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0055_WYG_013-1a>¶
欽定四庫全書¶
　龍學文集巻十三¶
　　家集¶
　　　祖仙傳　華山鄭隱撰¶
祖㞯字景山別字伯髙其先深州安平人父諱仲儁任¶
許州觀察判官在職有能名開寳中太祖召拜右補闕¶
通判成都府知賀州廣南轉運使久之以疾免居於許¶
㞯㓜喪母哀毁過於成人年十三讀書尤嗜易與莊子¶
<pb:KR4d0055_WYG_013-1b>¶
及長徧覽劉向列仙傳葛洪神仙傳陶隱居真誥超然¶
有出塵之志乃白所親願不婚娶補闕卒㞯哭泣晝夜¶
不絶聲水漿不入口者七日親友强以淖糜乃不滅性¶
服除舉進士不利於春官氏一日有白衣書生詣之㞯¶
與語儒學之事相得甚歡終夜不寐他日復来書生謂¶
㞯曰觀子神氣秀異可以絶風塵凌煙霞無矻矻於儒¶
學當思脫世俗之累為佳㞯曰少有志焉病未能也今¶
日之遇先生非天之所啟耶書生曰子能從我遊乎㞯¶
<pb:KR4d0055_WYG_013-2a>¶
曰父母既棄養矣内無妻孥之累何往而不可書生亦¶
未之信也言訖輒去或經旬或踰月一來㞯事之彌謹¶
書生屢與之期屺未嘗愆素書生見而益喜且曰神仙¶
惟有志者可學子能如此可以學矣㞯問書生曰先生¶
何居乎書生曰我所居非逺又問果何處曰王屋山㞯¶
初得辟榖之術不食者三年聰明强記日甚一日顔貌¶
潤澤見者異之後與書生偕入王屋山居數年從兄岳¶
通判河南府㑹王屋縣宰與補闕有舊因託訪之延致¶
<pb:KR4d0055_WYG_013-2b>¶
公館見岳曲盡兄事之禮贈以衣服等物止取浄巾一¶
條餘悉不受每宴坐静室終日不語好為五言詩多述¶
神仙事巳而輒焚稿或問山中何以度日但笑而不答¶
住幾月不粒食惟日飲醇酒數升而已時岳方出㞯謂¶
門人令狐圓曰兄非晩當有内艱吾不可久處此今往¶
矣寄語吾兄善事太夫人無以弟為念纔三月岳果丁¶
母憂既去乃入華山時時有人見於懸崖峭壁之間如¶
履平地少年追躡不及逺而望之見其入石室中比至¶
<pb:KR4d0055_WYG_013-3a>¶
其處則與石室俱不見矣景徳初成都道士謝又𤣥遇¶
於峩嵋山下又𤣥善飲酒㞯相與詣酒家飲七日不歇¶
又𤣥極困憊㞯略不霑醉吟嘯自若俄覺異香氤氲襲¶
人遂探懐中出一物如碧玻瓈其大如橘以授酒保揮¶
手謂又𤣥曰爾其往哉吾亦逝矣又𤣥將別再三問㞯¶
名氏答曰吾祖伯高也俱出酒家行十數步又𤣥回首¶
已失之山下之人謂之祖仙後莫知其所終¶
　　　熙寜元年春三月從孫無擇立石¶
<pb:KR4d0055_WYG_013-3b>¶
　　　跋一¶
予甞讀九天生神章迺知為仙之道豈易然乎或名在¶
僊籍或骨象合仙或轉輪終歸仙道其致一也要在養¶
其氣存其神保其命固其根世人不知此故中道夭亡¶
深可憐者祖公宿種善根長而不娶又神氣秀異有志¶
於道豈骨象合仙者乎書生異人也故與同隠王屋山¶
絶風塵凌烟霞後入華山時時有人見於懸崕絶壁間¶
如履平地非神存而全者能若是耶予老矣每覽真誥¶
<pb:KR4d0055_WYG_013-4a>¶
及神仙事跡未甞不掩巻興歎但骨凡氣濁莫能繼踵¶
於前人所可喜者比遂退伏得放浪於山水間採芝餌¶
术以終天年亦無憾矣將仕郎祖護以高祖石刻示余¶
丐跋其後故書其略云時紹興癸丑季秋二十四楚山¶
道人蘇覺尹道書(川中蘓運使是也將仕是資州朝議/大夫祖徳恭之子㞯乃䕶之髙祖也)¶
　　　跋二¶
祖伯高少有超然出塵之志長與異人書生遊已而仙¶
去後從孫龍學公紀其本末刋諸堅珉以傳不朽今夢¶
<pb:KR4d0055_WYG_013-4b>¶
傳宣教伯髙從曽孫也逺示傳刻俾跋於後披巻仍覽¶
賢師蘇公先生題字歴陳為仙之道蓋亦盡矣濯晩生¶
後進性資凡陋徒仰祖仙之清風欽詠蘇公之辭翰又¶
安敢形容其萬一哉紹興癸丑初冬二十有五日雒陽¶
王濯再拜書(夢傳䕶之字/也别字吉於)¶
　　　跋三¶
世之譏學仙者以為繋風捕影是徒斥其末而不究其¶
本矣文成五利少君欒大矯誣怪誕者此固有之廣成¶
<pb:KR4d0055_WYG_013-5a>¶
安期赤松羡門飛升延永者果可謂之無耶故瀨鄉記¶
記得仙之法凡三十六㑹真記論成道之門總二十五¶
顧性質學術積累功行如何耳孰謂仙不可致歟祖仙¶
傳懿行炳然固有明證足以間執譏議者之口俾世之¶
人洞然弗疑龍學祖公以其傳而刻之金石闡耀逺祖¶
之景鑠功亦懋矣紹興乙夘三月二十四日祥符李平¶
仲題¶
　　　跋四¶
<pb:KR4d0055_WYG_013-5b>¶
葛稚川著内篇論神仙事甚詳其門人滕升問曰先生¶
云仙化可得不死可學古之得仙者豈有其人乎遂歴¶
叙數十百人為之傳以告之則神仙之有無固不可以¶
臆度也觀祖伯髙與異人逰且謂其神氣秀異可以絶¶
風塵凌烟霞其後卒以仙去此嵇叔夜所謂特受異氣¶
禀之自然非積學所能及者秦皇漢武終身求之而不¶
得又吾儒力詆其說有繫風捕影之誚皆中庸之論愚¶
於祖仙蓋有感也鄉人秋卿同官昌元乃伯髙裔孫暇¶
<pb:KR4d0055_WYG_013-6a>¶
日以龍圖公所書傳見示因識其末紹興己未二月中¶
澣日河南席登(䕶為昌州/司理日)¶
　　　跋五¶
道家言比干曽參並為仙官故知忠臣孝子誠貫天地¶
必享不亡之夀彼專以煉形服氣經伸之術求出世者¶
亦勞甚哉祖仙傳載其童子時居䘮為聞孝至七日不¶
勺飲又以事親勉其兄龍圖公泰山先生之門人故其¶
所立石有補於世教海陵查籥元章書(荆南查運/使是也)¶
<pb:KR4d0055_WYG_013-6b>¶
　　　跋六¶
世以儒道釋為三門殊不知仁義清浄圓覺其歸於一¶
揆特其所入之異耳觀祖伯高天性孝悌神氣絶塵盖¶
其根器深逺心與天遊故能躡虚超詣如此彼黄冠方¶
士朝夕整衣焚香區區於散藥書符呼吸吐納而流浪¶
於利欲者乃曰我欲學仙吾不信也紹興丙子三月十¶
二日莒山續觱宜都燕居軒書(續吏部是也甞帥京南/後為茶馬都大乃荆甫)¶
(狄宻學之婿與祖/䕶夢傳為連袵)¶
<pb:KR4d0055_WYG_013-7a>¶
　　　跋七¶
白居易有言以儒飭身以道養夀誠哉是言也祖伯髙¶
㓜嗜儒學及長脫俗遂為神仙中人飭身養夀始終如¶
此居易之言伯髙其得之淳熙丙申正月十七日高平¶
范炳文晦叔書¶
　　　跋八¶
安陸連&KR0034;恭檻淳熙三年季夏朔(連邵州是也安州應/山縣人顯謨閣學南)¶
(夫之子庶之姪孫庶字君錫昔日/龍學與歐陽㕘政甞用薦舉焉)¶
<pb:KR4d0055_WYG_013-7b>¶
　　　跋九¶
祖氏素稱名族代生偉人至於君則為列仙盖其積徳¶
有自來矣夫傲睨烟霞粃糠萬化夐閱千載猶一朝夕¶
此豈今日慕仙者所可得夢見哉伯玉自清溪載葉山¶
隠者所作傳来三復舊刻不能釋手俯愧塵滯感嘆交¶
作淳熙六年八月一日東萊蔡武子書於江陵城西羅¶
臺僧舍(伯玉奎之字也資州朝議之孫行之/族弟也其奎之諸子今居荆南清溪)¶
　龍學文集巻十三¶
