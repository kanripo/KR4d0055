# -*- mode: mandoku-view; -*-
#+TITLE: 龍學文集
#+DATE: 2015-08-24 23:52:07.191376
#+PROPERTY: ID KR4d0055
#+PROPERTY: BASEEDITION WYG    
#+PROPERTY: JUAN 提要
<pb:KR4d0055_WYG_000-1a>¶
欽定四庫全書　　　　　集部三¶
　龍學文集　　　　　　　别集類二(宋/)¶
　　提要¶
　　　　(臣/)等謹案龍學文集十六巻宋祖無擇撰無¶
　　　　擇字擇之上蔡人進士髙第歴官龍圖閣學¶
　　　　士知通進銀臺司坐事謫忠正軍節度副使¶
　　　　移知信陽軍卒事迹具宋史本傳無擇少從¶
　　　　孫復學經術穆修為文章其著作頗多南渡¶
<pb:KR4d0055_WYG_000-1b>¶
　　　　後僅存十之二三紹熈三年其曾孫袁州軍¶
　　　　事判官行始裒為十巻取無擇知陜府日歐¶
　　　　陽修餞行詩中右掖文章煥星斗語名之曰¶
　　　　煥斗集又採司馬光梅堯臣等與無擇贈荅¶
　　　　之作曰名臣賢士詩文凡一巻又輯無擇叔¶
　　　　祖㞯叔起居舍人知制誥士衡弟福建路提¶
　　　　刑無頗等傳記勑書及其姪知普州徳恭詩¶
　　　　三首曰家集凡四巻皆附之於後見第十六¶
<pb:KR4d0055_WYG_000-2a>¶
　　　　巻行所作龍學始末中即此本也惟毎卷標¶
　　　　目别題洛陽九老祖龍學文集故永樂大典¶
　　　　焦氏經籍志俱稱龍學集而煥斗之名不顯¶
　　　　其曰洛陽九老者無擇分司西京時與文彦¶
　　　　博等九人為真率㑹嘗有此稱當時推為盛¶
　　　　事行故特舉之以為重歟集中詩一百二十¶
　　　　三首文四十二首其詩下間注所作時地頗¶
　　　　見詳審如三教圓通堂云龍學時知制誥蔡¶
<pb:KR4d0055_WYG_000-2b>¶
　　　　州壺仙觀云龍學四月八日遊九老詩云英¶
　　　　宗即位龍學充契丹國信使其咏震山岩彭¶
　　　　徵君釣臺一首下至有紹興巳未雷轟石斷¶
　　　　之語詳按詞意葢出行所訂補非無擇自註¶
　　　　又上安撫張雜端薦孫復牛仲容書註云初¶
　　　　任齊州通判居官十有一月作此書按宋史¶
　　　　無擇傳但紀其舉進士後歴知南康軍而不¶
　　　　言嘗判齊州則更可以補史闕矣無擇為文¶
<pb:KR4d0055_WYG_000-3a>¶
　　　　峭厲勁折實開風氣之先足與尹洙匹敵雖¶
　　　　流傳者少而掇拾散亡菁華猶不至盡佚至¶
　　　　所附家集中如士衡之西齋話記載宋初故¶
　　　　事多他書所未及亦可以備考据焉乾隆四¶
　　　　十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)陸　費　墀¶
